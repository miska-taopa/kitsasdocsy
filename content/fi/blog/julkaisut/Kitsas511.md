+++
title = "Kitsas 5.11"
date = "2025-12-11"
description = "Valmiina 13,5 % arvonlisäveroon"
tags = ["alv"]
categories = ["julkaisu"]
author = "Heli"
banner = "img/banners/tonttupossu.svg"
+++

Kitsas 5.11 tuo tuen 13,5 %:n arvonlisäverokannalle. Tammikuun alussa 14 prosentin alv-kanta kevennetään 13,5 prosenttiin. Ohjelmiston tilikartassa olevia tilien arvonlisäveroprosentteja tai tuotteiden alv-kantoja ei tarvitse tässä yhteydessä muokata, vaan ohjelmisto ehdottaa uutta arvonlisäveroprosenttia päivämäärän mukaisesti. Toisin sanoen kirjauspäivän ollessa 1.1.2026 tai sen jälkeen, ehdottaa ohjelma 14%:n arvonlisäverokannan sijaan 13,5%:n arvonlisäverokantaa.

Kirjanpitäjältä tarvitaan huolellisuutta, sillä muutosvaiheessa verokanta määräytyy ensisijaisesti toimituspäivän mukaisesti, katso tarkemmin [Verohallinnon ohjeista](https://vero.fi/tietoa-verohallinnosta/uutishuone/verotuksen_muutoksia/alv-kannan-aleneminen/). Molemmat arvonlisäverokannat ovat siis käyttäjällä aina valittavissa.

Versio 5.11 sisältää myös korjaukset Debian Trixie -Linuxin käyttäjiä vaivanneeseen verkkoyhteysongelmaan ja ohjelman kaatumisiin NVIDIAn näytönohjaimilla varustetuilla Linux-koneilla.

Ohjelmiston uusi versio on ladattavissa Windowsille, Linuxille ja Macille osoitteesta [kitsas.fi/lataa](/lataa). 

Version tunnuskukka on atsalea.

<img src="/img/versions/v11atsalea.png" class="img-responsive"/>